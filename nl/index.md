---
layout: page
lang: nl
title: Domaine & B&B in de Ardèche te koop
---

#### Groot en uniek domein

Domaine de l'Amiral is, met een oppervlakte van 1750m2, waarvan 675m2 woonoppervlakte, een groot en imposant domein. Ergens in de 19e eeuw is het gebruikt als zijderupskwekerij. Deze functie is bepalend voor de unieke en indrukwekkende architectuur van het gebouw. Het logboek uit de 1837 getuigt van de diverse activiteiten die er in dit huis hebben plaatsgevonden door de eeuwen heen.

Rond 1900 werd het park van 4600 m2 aangelegd met 25 ceders. Tegenwoordig zijn deze honderdjarige ceders tot wel 40 meter hoog. Naast deze prachtige oude bomen heeft het park een groot bamboebos van zo'n 200 m2, een grote moestuin, een fontein en een ruim terras.

In dezelfde tijd als het park is ook het huis gerenoveerd tot een statige herenboerderij. Bij binnenkomst wacht je een imposante orangerie met een 10 meter hoog plafond en natuurstenen pilaren waar grote kruisgewelven op rusten. In deze ruimte valt uw oog direct op het curiositeitenkabinet dat blijft verwonderen. De orangerie is voor een deel in de rots gebouwd hierdoor blijft het hier ook in de zomer lekker koel. Het huis met haar karakteristieke elementen en charmante inrichting, blijft verrassen. 
Een trappenhuis met een luie natuurstenen bordestrap, zeven schouwen, drie ruime badkamers met inloop douches, gietijzeren baden en marmeren wastafels. In het hart van het huis de Grand Salon, een huiselijke en charmante ruimte voor feestelijke diners met sierlijke ornamenten, houten lambrisering en een klassieke houten parketvloer.

Het huis is voorzien van eigentijdse elementen zoals een thuisbioscoop en een beschut dakterras op het zuiden. Via de hoge klassieke glazen pui met openslaande deuren van het dakterras kom je in een modern privé appartement. Verder is het huis voorzien van een semi professionele keuken, vier grote gewelfkelders, een bron en een wijnpers. 

In en rondom het huis is er goed mobiel bereik. Het huis beschikt verder over een moderne glasvezel aansluiting en heeft hierdoor een snel en stabiel wifi netwerk. 

**Extra grond**
Eventueel is er, in overleg, meer grond te koop inclusief ruimte om met meer dan 25 auto’s te parkeren.

**Omgeving**
In het dorp heb je veel voorzieningen zoals: twee basisscholen, twee bakkers,een slager, landwinkel, biowinkel, restaurant, kapper, buurtsuper, tennisbaan, mountainbike, wandel- en fietsroutes en een wielrencol, ...

Binnen tien minuten rijden vind je ook een middelbare school, twee grote supermarkten, twee tankstations, een professionele bouwmarkt, apotheek, twee bijzondere zwemplekjes met strand en rotsen, ...
Valence, een grote stad die van alle gemakken is voorzien ligt op ongeveer twintig minuten rijden. Vanaf het TGV station in valence reis je in 2:15 uur naar Parijs. 

**Potentieel**
**Tourisme** - Domaine de l’Amiral ligt in het toeristische gebied van de Drôme Ardèche. Het ligt zeer dichtbij twee populaire fietsroutes: de De Dolce Via en de ViaRhôna. Gelegen op ongeveer een kwartier rijden van de de Route du Soleil (A7) is Domaine ook een populaire stopplek voor mensen die op doorreis zijn. 

**Bruiloften en evenementen** - Het huis leent zich met zijn spectaculaire binnenruimtes, vele kamers en indrukwekkende park perfect voor het organiseren van bruiloften, evenementen en feesten in alle seizoenen.

**Lange termijn verhuur** - Er is ook mogelijkheid voor het vast verhuren van kamers voor een stabiel basisinkomen à 300€ per maand per kamer.

**Groot restaurant** - De imposante Orangerie, en het terras in het indrukwekkende park zijn zeer geschikt om vele tafeltjes te herbergen. Ook is er ruimte om de keuken uit te breiden. En voor nog meer zitruimte zou het mogelijk zijn om de muren tussen de omloop en de Orangerie te verwijderen. Op deze manier krijgt de Orangerie er een heel groot balkon bij.
